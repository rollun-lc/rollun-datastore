## Пошук з приведенням типів

В rql пошук виконується з вказанням типів. Наприклад `eq(id,108693)` буде шукати по полю 'id' порівнюючи значення з
числом 108693, а `eq(id,string:108693)` порівнюючи значення з рядком '108693'.

Це важливо, тому що результати пошуку можуть відрізнятись в залежності від того, як датастор працює з приведенням типів.
Треба розуміти, що зазвичай датастор зберігає типізованні дані. Наприклад поле `id` може зберігатись як рядок, або як
число. І якщо в rql буде вказаний інший тип, ніж той під яким значення зберігається в датасторі, то буде відбуватись
приведення типів до одного.

Розглянемо як це відбувається у випадку DbTable датастора з MySQL:

1. `eq(id,108693)` - Якщо тип поля "id" - рядок, то MySQL перетворить значення в колонці 'id' в число, а після цього
   виконає порівняння.
2. `eq(id,string:108693)` . Якщо тип поля "id" - число, то MySQL перетворить дані з запиту ('108693') в число і потім
   виконає порівняння.

При цьому при перетворенні рядка в число і навпаки можуть виникати різні неочікувані ефекти:

- Якщо тип колонки в таблиці - число, а ми шукаємо збіг з рядком "1abc" (`eq(id,string:1abc)`), то, MySQL буде
  перетворювати рядок "1abc" в число, а оскільки "1abc" не є числом, то воно перетвориться в число нуль. Тому в
  результаті пошуку `eq(id,string:1abc)` повернуться усі записи у яких `{"id": 0}`

- І навпаки, якщо тип колонки - рядок, а ми шукаємо збіг з числом нуль `eq(id,0)`, то повернуться усі записи
  значення яких неможливо однозначно привести до числа. Наприклад `[{“id”:”00”}, {“id”:”bar”}]

- Проблема з нулями на початку. Якщо тип колонки id - рядок, то запит `eq(id,(string:108693))` - не поверне запис 
  у якого id = "0108693" (нуль на початку). При цьому пошук з числом `eq(id,108693)` - поверне цей запис (так как 
  "0108693" перетвориться в число і після цього виконається порівняння)

> [!TIP]
> Найкращим варіантом буде виконувати пошук з тим значенням з яким колонка зберігається в датасторі. Числа шукати як 
> числа, а рядки як рядки, щоб не було приведення типів.
